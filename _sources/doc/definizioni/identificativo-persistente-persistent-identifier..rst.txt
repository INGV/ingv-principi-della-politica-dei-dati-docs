Identificativo Persistente *(Persistent Identifier).*
=====================================================

L'identificativo Persistente è un codice alfanumerico la cui struttura è
definita all'interno di sistemi di gestione degli oggetti (dati, libri,
persone, campioni fisici, etc.), alcuni dei quali seguono standard
aperti e condivisi a livello internazionale (*Open Standards*).
L'aggettivo “Persistente” si riferisce alla caratteristica di garantire
che l'associazione tra il codice identificativo e la posizione sul Web
dell'oggetto associato sia mantenuta nel tempo. Ciò implica non solo che
il sistema di gestione dell'identificativo sia mantenuto funzionante nel
tempo, ma che lo sia anche l'accesso all'oggetto associato. Un dato può
essere associato ad uno o più tipi di Identificativi Persistenti.
